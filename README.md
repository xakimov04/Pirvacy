«TEZ MED» MCHJning agregatorlik xizmatini ko'rsatish to'g'risida
Ommaviy oferta shartnomasi
0‘zbekiston Respublikasi fuqarolik kodeksining 369-moddasiga muvofiq, mazkur shartnomani tuzish uchun qonuniy tartibda o'zini-o'zi ish bilan band qilgan tibbiyot mutaxassislariga, shuningdek, davlat va nodavlat tibbiyot muassasalariga (bundan keyin matnda "Tibbiyot mutaxassisi" deb yuritiladi) yo'naltirilgan, va ushbu ommaviy ofertani Platformadan ro'yxatdan o'tish orqali birtomondan qabul qilgan hisoblanadi va ikkinchi tomondan «TEZ MED» MCHJ bundan buyon matnda "Platforma" deb yuritiladi, Boisov Suhrob Komildjonovich Direktori bo'lib, Ustav asosida ish yuritadi, birgalikda "Tomonlar"deb ataladi, quyidagi shartlar asosida shartnoma tuzdilar:
-	Ushbu hujjat TEZ MED platformasida e'lon qilingan, axborot stendida tanishish maqsadida taqdim etilgan ommaviy oferta bo'lib, tibbiyot mutaxassislari uchun TEZ MED platformasi orqali tibbiy xizmat ko'rsatishni xoxlovchi har bir tibbiyot mutaxassisiga tegishli.
-	Ushbu ommaviy ofertaning to'liq va so'zsiz qabul qilinishi TEZ MED platformasiga ro'yxatdan o'tish jarayonini tasdiqlash va davom ettirishdir (asos: O'zbekiston Respublikasi fuqarolik kodeksi 370-modda).
-	Taklifni qabul qilish tibbiyot mutaxassisi ushbu taklifning barcha qoidalariga rozi ekanligini va tibbiy xizmat ko'rsatish bo'yicha shartnoma tuzishga teng ekanligini anglatadi.
-	Ushbu taklifning amal qilish muddati TEZ MED platformasida ro'yxatdan o'tgan kundan boshlab belgilanadi va butun ro'yxatdan o'tish davri uchun amal qiladi.
    1. ATAMALAR VA TA’RIFLAR
        1.1. «TEZ MED» MCHJ - TEZ MED platformasining egasi.
        1.2. Foydalanuvchi - TEZ MED platformasida ro'yxatdan o'tgan jismoniy shaxs bo'lib, uning chaqiruvi bo'yicha tibbiy mutaxassis bilan boglab berish xizmatlari taqdim etiladi.
        1.3. Bemor - tibbiy xizmat ko'rsatiladigan shaxs.
        1.4. Tibbiy mutaxassis - TEZ MED platformasi orqali foydalanuvchi chaqiruvi bo'yicha tibbiy yordam ko'rsatadigan o‘rta yoki oliy tibbiy ma’lumotga ega bo'lgan jismoniy shaxs.
        1.5. Platforma - TEZ MED quyidagi veb-saytda joylashgan: tezmed.uz va tezmed.com TEZ MED online platforma(mobil ilova, online dastur) bo'lib, mutlaq huquqi “TEZ MED” MCHJga tegishlidir.
        1.6. Buyurtma - platforma orqali tibbiy mutaxassisni chaqirish bo'yicha amalga oshiriladigan harakat.
        1.7. Narxlar ro'yxati - tibbiy mutaxassis tomonidan Foydalanuvchiga (bemorga) ko'rsatiladigan xizmatlar uchun platforma tomonidan belgilangan narxlar miqdori.
        1.8. Tibbiy xizmat - tibbiy mutaxassis tomonidan Foydalanuvchiga (bemorga) ko'rsatiladigan tibbiy yordam amalga oshirish bo'yicha harakatlar.
        1.9. Shaxsiy sahifa - to‘g‘ridan to‘g‘ri TEZ MED platformasiga bog'langan tibbiy mutaxassisning shaxsiy sahifasi va undan komissiya to'lovlari shartsiz shaklda platforma foydasiga ushlab qolinadi.
        1.10. Xizmatlar ro'yxati - buyurtma berishda bemor tomonidan platformada ko'rsatilgan xizmatlar ro'yxati.
    2. SHARTNOMA PREDMETI
        2.1. Ushbu ommaviy ofertaga ko‘ra, TEZ MED platformasi Tibbiy mutaxassis va tibbiy yordamga muhtoj bemor o‘rtalaridagi aloqani o'rnatish bo'yicha xizmatlarni taqdim etadi, ya’ni Platforma Tibbiy mutaxassisga buyurtma olib beradi, Tibbiy mutaxassis esa o‘z navbatida, bemordan olingan xizmat haqi hisobidan ushbu oferta shartnomasining 3.1-bandda ko'rsatilgan miqdorda komissiya tolovlarini amalga oshiradi.
        2.2. Ushbu shartnomaga ko‘ra, tibbiyot mutaxassis! o‘z harakatlarini va ommaviy ofertaning mohiyatini tushunib, platforma rahbariyati bemorning noqonuniy xatti-harakatlari (harakatsizligi) uchun javobgar emas ekanligini, balki tibbiy mutaxassis bilan bemorni boglash vositasi ekanligiga tushungan holda rozilik bildiradi.
        2.3. Ushbu ommaviy ofertani tasdiqlash orqali tibbiyot mutaxassisi ushbu ommaviy ofertada ko'zda tutilgan barcha shartlarga rozi boladi.
        2.4. Tibbiy mutaxassis xizmat ko'rsatish paytida bemorlar bilan yuzaga kelgan nizoli vaziyatlarda Platforma rahbariyatiga hech qanday talab va da’vo qilmaslikka rozi. Bemor va tibbiyot mutaxassisi o'rtasidagi barcha nizoli vaziyatlarda da’volar Tibbiyot xodimi tomonidan shaxsan bemorga nisbatan qaratiladi.
        2.5. Tibbiy mutaxassis tibbiy xizmat jarayyoni boshlanganligi to’g’risida platformada ko’rsatadi va jarayyon avtomatik tarzda platforma tarafidan audio yozuvda yozib olinadi. Tibbiy xizmat tugatilib bemor ko’rsatgan manzil yoki bemorning uyini tark etganda tibbiy mutaxassis bu haqida ham platformaga tegishli ma’lumot kiritadi. Audio yozuv tibbiy mutaxassis va bemorning xavfsizligi uchun olib boriladi.
    3. XIZMAT KO'RSATISH SHARTLARI VA TO'LOV TARTIBI
        3.1. Tibbiy mutaxassis Platforma orqali qabul qilgan buyurtmasidan olgan daromadi umumiy summasining 30% miqdorida komissiya to'lashi shart. Bu miqdor «TEZ MED» MCHJ tarafidan bir tomonlama o’zgartirilishi mumkin.
        3.2. Tibbiy mutaxassis tomonidan xizmatlar Bemorning uyida yoki Bemor chaqirgan manzil bo'yicha amalga oshiriladi.
3.3.	Tibbiy mutaxassis tomonidan oferta shartnomasining 3.1-bandida ko'rsatilgan komissiya tolovlari tibbiy protsedura tugagandan so'ng darhol tibbiy mutaxassisning elektron hamyonidan (shaxsiy sahifasidan) Platforma tomonidan so'zsiz yechib olish yo'li bilan amalga oshiriladi. Hisoblash birligi-O'zbekiston Respublikasining milliy valyutasi (so‘m) hisoblanadi.
3.4.	Buyurtmani olish uchun tibbiyot mutaxassisi elektron hamyonini buyurtma olish uchun minimal miqdordan kam bo'lmagan to'lovni kiritib amalga oshiradi.
3.5.	Tibbiyot mutaxassisi ushbu taklif shartlarini tushungan holda, taqdim etilgan qo‘ng‘iroq (buyurtma) uchun komissiya tolovlari platforma tomonidan so'zsiz ushlab qolinishiga rozi.
4. TOMONLARNING HUQUQ VA MAJBURIYATLARI
4.1.	Tibbiy mutaxassis quyidagilarga haqli:
4.1.1.	Platformadan kunning istalgan vaqtida va O'zbekiston Respublikasining istalgan hududida foydalanishga.
4.1.2.	Buyurtmada ko'rsatilgan xizmat turi, bemorning qisqacha parametri, bemorning joylashuvi haqida kerakli ma’lumotlami olishga.
4.1.3.	Bemorning shifokorini ko'rsatmalari bilan tanishib chiqishga.
4.1.4.	Platformaning tashkiliy jihatlari va bemorlarni parvarish qilish usullari sifatini yaxshilash bo'yicha Platforma rahbariyatiga taklif kiritishga.
        4.2. Tibbiy mutaxassis quyidagilarga majburdir:
            4.2.1. 0‘zbekiston Respublikasi Vazirlar Mahkamasining 09/17/2021-yildagi 578-sonli qarori talablariga qat’iy rioya qilgan xolda, bemorga ko’rsatiladigan xizmatlar ro’yxatiga muvofiq bemorga pullik tibbiy xizmat ko‘rsatishga.
            4.2.2. Ushbu taklifning 3.1-bandida ko’rsatilgan miqdordagi to’lovlarni Platformaga o‘z vaqtida amalga oshirishga.
            4.2.3. Platformada yuklangan shaxsiy ma'lumotlarini va hujjatlarni to‘g‘ri ko‘rsatishga.
            4.2.4. So‘rov bo‘yicha xizmatlarni ko’rsatish jarayonida tibbiy ko’satmalarga qat’iy rioya qilishga va tibbiy tayinlash bo’lmasa, o’zboshimchalik bilan bilmagan muolajalarini amalga oshirmaslikka.
            4.2.5. Agar talab qilinsa, bemordan tibbiy tahlillarni tegishli tarzda olishga va platformada ko’rsatilgan bemor ma’lumotlarini o’rganib chiqishga.
            4.2.6. Bemorning xavfsizligini ta'minlashga.
            4.2.7. Faqat yangi bir martalik va sterillangan ko‘p martalik asbob-uskunalardan foydalanishga.
            4.2.8. Agar xizmatlarni taqdim etish jarayonida, buyurtmada ko’zda tutilmagan qo’shimcha xizmatlar ko’rsatish talab qilinsa, tibbiyot mutaxassisi bu haqda bemorni ogohlantirishi va ushbu xizmat turini ham platformada ko’rsatishi short. Bemorning roziligisiz tibbiyot mutaxassisi qo’shimcha xizmatlar ko’rsatishga haqli emas.
            4.2.9. Bemorga (bemorning qonuniy vakiliga) uning iltimosiga binoan va u uchun ochiq bolgan shaklda kuyidagi ma’lumotlami berishga:
uning sog‘lig‘ining holati, shu jumladan tekshiruv natijalari, diagnostika, xizmat ko’rsatish usullari, ular bilan bog’liq xavf, tibbiy aralashuvning mumkin bolgan variantlari va oqibatlari, pullik tibbiy xizmat ko’rsatishda kutilayotgan natijalar to‘g‘risida ma’lumot;
pullik tibbiy xizmat ko’rsatishda ishlatiladigan dori-darmonlar va tibbiy asboblar, shu jumladan ularning amal qilish muddati, foydalanish uchun ko’rsatmalar haqida.
            4.2.10. Barcha zarur tibbiy hujjatlarni amaldagi qonun hujjatlarida belgilangan tartibda yuritishga.
            4.2.11. 0‘zbekiston Respublikasining "Fuqarolar soglig'ini saqlash to‘g‘risida"gi normativ hujjatlariga, shuningdek sogliqni saqlash sohasidagi boshqa normativ-huquqiy hujjatlarga muvofiq so’rov bo‘yicha tibbiy xizmat ko’rsatish paytida harakat qilish.
            4.2.12. Agar tibbiy yordam ko’rsatishga to‘sqinlik qiladigan holatlar yuzaga kelsa, bemorga so’rov bo‘yicha zarur tibbiy yordam ko’rsatishning iloji yo'qligi haqida darhol xabar berishga.
            4.2.13. Bemorga nisbatan shaxsning maxfiyligi va shaxsiyatini hurmat qilishga.
            4.2.14. Agar bemor o‘z xohish-irodasini ifoda eta olmagan holatda shoshilinch yordamga muhtoj bo’lsa, bemorga zaruriy tibbiy xizmatlarni ko’rsatishga.
            4.2.15. Bemorning uyiga yoki Bemor chaqirgan manzilga kelishilgan vaqtdan kechikmay borishga
4.3. Platforma quyidagilarga haqli:
            4.3.1. Bemorlarni buyurtma berish vaqtida va zarur hollarda, ya’ni 0‘zbekiston Respublikasining huquqni muhofaza qilish organlari va boshqa davlat muassasalari xodimlariga taqdim etish uchun shaxsiy ma’lumotlardan foydalanishga.
            4.3.2. Platformadan foydalanish qoidalari buzilgan yoki ushbu ommaviy oferta shartlari buzilgan taqdirda Tibbiy mutaxassisning platformasiga kirishni bloklash yoki cheklashga.
            4.3.3. Ushbu oferta shartnomasini istalgan vaqtda bir tomonlama ravishda bekor qilishga.
            4.3.4. O‘zgarish sanasidan 10 kalendar kun oldin tibbiy mutaxassisga xabar berish orqali komissiya foizini mustaqil ravishda o'zgartirishga.
    5. TOMONLARNING JAVOBGARLIGI
        5.1. Platforma (platforma rahbariyati) buyurtma berishda bemor tomonidan taqdim etilgan ma’lumotlarning to‘g‘ri yoki noto'g'riligi uchun javobgar bo’lmaydi.
        5.2. Tibbiyot mutaxassisi 0‘zbekiston Respublikasi qonunchiligiga ko'ra, bemorning sog'lig'i to‘g‘risidagi ma'lumotlami va shaxsiy ma’lumotlami uning roziligisiz uchinchi shaxslarga tarqatgan taqdirda javobgarlikka tortiladi, basharti, bunday harakat vakolatli davlat hokimiyati organlari tomonidan zarur bolgan hollar bundan mustasno.
        5.3. Agar bemor tibbiy mutaxassisga tegishli tarzda yoki tegishli miqdorda ko'rsatilgan xizmatlar uchun pul to’lamasa, platforma javobgar bo’lmaydi, bu holda barcha da’volar va talablar Bemorga yoki Foydalanuvchiga qarshi qaratiladi.
    6. FORS-MAJOR HOLATLARI
        6.1. Tomonlar majburiyatlar qisman yoki toliq bajarilmaganligi uchun, agar bunday holatlar yengib bolmas kuch, ya’ni tabiiy ofatlar, tabiiy va texnogen tusdagi favqulodda holatlar va alohida davr oqibati hisoblansa va davlatning tegishli organlari tomonidan tasdiqlansa, javobgarlikdan ozod qilinadi. Bunda mazkur shartnoma bo'yicha majburiyatlarni bajarish muddati mutanosib ravishda ushbu hodisalar ro‘y bergan muddatga suriladi.
        6.2. Ishbilarmonlik faolligining pasayishi, iqtisodiy ko‘rsatkichlar, noqulay bozor sharoitlari, zarur mablag'larning yetishmasligi, narxlarning o‘zgarishi, kontragentlar tomonidan majburiyatlarni bajarmaslik, tuzilmaning, huquqiy shaklning, ish tartibining o'zgarishi, bozorda zarur bo'lgan tovarlarva tijorat tavakkalchiligini keltirib chiqaradigan boshqa holatlar, shuningdek da’vo miqdori va / yoki yuqotilgan foydaning asoslanishi Fors-major hisoblanmaydi.
    7. YAKUNIY QOIDALAR
        7.1. Ushbu ommaviy oferta 0‘zbekiston Respublikasining fuqarolik qonunchiligiga muvofiq tuzilgan va taraflar uchun u tuzilgan paytdan to tibbiyot mutaxassisi shaxsiy sahifasini o'chirib tashlagan paytgacha amal qiladi. Ushbu shartnoma bo'yicha majburiyatlar tomonlar o'rtasida to’liq hisob-kitoblar amalga oshirilgan paytdan boshlab to'xtatiladi.
        7.2. Ushbu shartnoma bekor qilingandan so'ng, Agar tibbiy mutaxassis kelajakda platformadan foydalanishni davom ettirish niyatida bo’lmasa, tibbiy mutaxassisning shaxsiy hisobidagi qolgan mablaglar shartnoma bekor qilingan kundan boshlab 30 ish kuni ichida qaytariladi, tibbiy mutaxassis esa bu haqda rahbariyatni yozma ravishda xabardor qilishi shart.
        7.3. Ushbu shartnomada nazarda tutilmagan holatlar 0‘zbekiston Respublikasining qonun hujjatlariga muvofiq hal etilishi lozim.
        7.4. Tomonlar o'rtasida yuzaga keladigan nizolar ular o‘rtasida muzokaralar o'tkazish orqali hal etiladi.
        7.5. Muzokaralar o'tkazish yo'li bilan kelishuvga erishilmagan taqdirda, nizolar 0‘zbekiston Respublikasining qonunchiligiga muvofiq sud tartibida hal etiladi.
